---
layout: post
title: "Podsumowanie roku 2016"
date: 2016-12-19 08:55
author: scooletz
permalink: /2016/12/19/podsumowanie-roku-2016/
image: /img/2016/12/stocksnap_mxb5xcbsul.jpg
categories: ["Personal"]
tags: []
imported: true
---

Koniec roku to dobry czas na podsumowanie.

### Particular Software

Rok 2016 to rok spędzony z firmą Particular Software. To pierwsza firma, dla której pracowałem całkowicie zdalnie. Rozróżnijmy od razu dwa rodzaje pracy zdalnej: *remote* i *distributed*. Praca zdalna się zdarza w różnych firmach. Rozproszona natomiast, gdzie zdalny pracownik nie musi borykać się z synchronizacją i prosić o rozmowy przy kamerze a nie przy kawie, to coś zupełnie innego. Ten rok minął pozytywnie właśnie w pracy rozproszonej.

### Ramp Up

Rok 2016 to także wielkie otwarcie jak i zamknięcie projektu "drogi" [RampUp](https://github.com/Scooletz/RampUp/). Nauczyłem się przy nim bardzo dużo. O ile wcześniej myślałem, że rozumiałem jak działa pamięć oraz procesor to teraz już to wiem. Podobnie to, co mogę im zrobić z poziomu .NET. Było dużo pracy ze wskaźnikami i usuwaniem chociażby najmniejszych alokacji. Był IL Emit. To był ciekawy projekt, który rozwinął i ugruntował mechaniczną sympatię, którą pałałem od dawna.

### Community

To mój najaktywniejszy rok jeżeli chodzi o community. Średnio raz w miesiącu występowałem ze swoją prezentacją. Czy na grupie, czy na konferencji, działo się dużo. Ciekawym przeżyciem było wzięcie udziału po raz pierwszy w konferencji wirtualnej [DotNetConfPL](http://dotnetconf.pl/). Brak kontaktu wzrokowego ze słuchaczem, to coś czego doświadczyłem po raz pierwszy. Było warto, oceny pokazują, że było dobrze (mediana 5/5).

### Open Source

Poza własnym RampUpem, zaktywizowałem się w Open Sourcie. Nie chodziło mi o dużą liczbę małych kontrybucji, a raczej skupienie się na zaaplikowaniu wyżej wspomaniej *mechanicznej sympatii*. Tak też stałem się drugim kontrybutorem [Wire](https://github.com/rogeralsing/Wire), nowego serializatora AKKA.NET. Wiem, to tylko 8 commitów, ale zachęcam do porównania performance'u przed i po. Tony alokacji, boxowania, branchy i metod wirtualnych zostały wyeliminowane.

Dodatkowo sama Akka.NET (szkice kolejek i duże dyskusje na ten temat), wtyczka do Fody i PR do EventStore'a usuwający alokacje z podstawowego kompoenentu tej bazy - QueuedHandler i przyśpieszający go o 50%.

### Social media

Koniec roku to większa aktywność w social media i zmiany w formacie bloga. Jest obrazek nawiązujący do treści, lżejszy layout i mniejsze akapity. Pojawił się też TL;DR dla tych, co lubią przeczytać o czym będą czytać ;-)

### Slack devspl

Ostatnim medium, w którym zacząłem się udzielać jest slackowy kanał założony przez Maćka Aniserowicza [devspl](https://devspl.slack.com). Słyszałem o nim wcześniej, wszedłem przy DotNetConfPL i jakoś zostałem. Można mnie spotkać co najmniej kilka razy w tygodniu. Maciek, szacun za to.

### Podsumowanie

To był świetny rok. Kolejny zapowiada się już równie ciekawie, co oznacza, że będzie jeszcze lepiej. Udanego wypoczynku i do zobaczenia w kolejnym!
