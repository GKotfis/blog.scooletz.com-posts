---
layout: post
title: "[PL] var Sovia = new Tech();"
date: 2017-04-07 09:35
author: scooletz
permalink: /2017/04/07/pl-mikroeksperymenty/
image: /img/2017/04/17632334_1643448572335994_8270674756360404329_o.jpg
categories: ["Conference", "Personal", "Polski"]
tags: ["community", "personal"]
imported: true
---

### TL;DR

Polski Piątek: o Warszawskiej Grupie .NET, o polskim community, o tym co u nas w trawie i w technologii piszczy, a także o innych rzeczach wszelakich.

### Jakość, jak zawsze

Po raz kolejny polski oddział Microsoft dostarczył wydarzenie na bardzo wysokim poziomie *var Sovia = new Tech ();* Nie chodzi mi tu o zawartość merytoryczną (o tym później), ale o organizację, wybór miejsca na konferencję jak i rzeczy tak trywialne jak jedzenie czy dobrą kawę. Po ostatnim lokalnym wydarzeniu "Build" wyszedłem oczarowany. Także w tym wypadku, wysoko postawiona poprzeczka została utrzymana na tym samym poziomie.

### Kontent, czyli zawartość

Prezentacji było wiele. To co ciekawe to przepleciono wystąpienia związane z technologiami MS z prezentacjami produktów czy startupów na nich bazujących. I tak na przykład, o *Hololensach* słyszał każdy. Nie każdy wie, że powstaje projekt, który umożliwi sprawne i szybkie przygotowanie chirurga do wykonania operacji serca. *Cognitive Services* użyte w kwerendzie SQL generującej raport razem z wiekiem osoby, której zdjęcie pozyskaliśmy? Żaden problem.

Prezentacja Satyi Nadelli. Na żywo. W Warszawie. Tego jeszcze nie było.

Ciekawą pozycją była *walka w klatce* starego .NET z nowym .NET core dostarczona przez <span class="nodeLabelBox repTarget "><span class="nodeText editable "><span class="  ">Bojana Vrhovnika i Jakuba Gutkowskiego. Było zabawnie, z jajem. Pojawiły się też smoki ;-)</span></span></span>

### Społeczności

Event bez społeczności nie znaczy nic. I tym razem nie zabrakło ludzi, dyskusji i dywagacji na przeróżne tematy. Ewidentnym plusem spotkania była możliwość porozmawiania z osobami albo pracującymi w MS albo pozostającymi w bliskich relacjach.

Jeżeli *var Sovia = new Tech();* zagości u nas ponownie za rok, to będzie to mój pewnik w konferencyjnym kalendarzu.
