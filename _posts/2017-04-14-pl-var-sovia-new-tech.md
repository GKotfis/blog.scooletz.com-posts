---
layout: post
title: "[PL] zdobywanie wiedzy i kompetencji dziś"
date: 2017-04-14 08:55
author: scooletz
permalink: /2017/04/14/pl-var-sovia-new-tech/
image: /img/2017/04/stocksnap_kn93rjfdby.jpg
categories: ["Personal", "Polski"]
tags: ["community", "personal"]
imported: true
---

### TL;DR

Polski Piątek: o polskim community, o tym co u nas w trawie i w technologii piszczy, a także o innych rzeczach wszelakich.

### Za 15 lat

Jeżeli ktoś, podczas moich studiów, powiedziałby mi, że za 15 lat będę mógł uczęszczać w Warszawie codziennie na inny meetup związany z technologią, powiedziałbym, że to czyste żarty (wyraziłbym się bardziej dosadnie). I nawet, jeżeli cały czas jestem oszołomiony ich liczbą, to jest to przyjemne oszołomienie.

Poza dużą liczbą wydarzeń, charakteryzują się one też dużą różnorodnością. Mamy:

* user grupy, takie jak [Warszawska Grupa .NET](https://www.meetup.com/WG-NET)
* konferencje
* unconferencje (hostowana ostatnio u nas, na [WG.NET](https://www.meetup.com/WG-NET/events/238093688/))
* warsztaty otwarte jak [DevWarsztaty](https://www.meetup.com/devWarsztaty/)
* szkolenia (jak chociażby moje z [Event Sourcingu](https://scooletz-es-20170928.evenea.pl/))

Jest tego naprawdę, zarówno pod względem liczby, jak i formy bardzo dużo. I dobrze!

### Elitarność

Zdobywanie wiedzy traci na elitarności. I nie chodzi o to, że sama wiedza jest "gorsza". Po prostu dostęp do niej jest coraz bardziej powszechny i coraz więcej zależy od jednostki, od Ciebie. Masz chęć i siłę poświęcić 2 godziny dziennie aby pouczyć się Go? Idziesz na meetup, rozmawiasz z ludźmi, oglądasz prezentacje, idziesz na szkolenie, kodujesz i zdobywasz wiedzę. I już.

### Chęć

Pozostaje tylko jedno. Twoje chęci, zapał, wytrwałość, siła i kilka innych zasobów, którymi musisz się wykazać. To jak, wykażesz się? :)
