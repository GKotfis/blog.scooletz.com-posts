---
layout: post
title: "Podsumowanie roku 2017"
date: 2017-12-28 09:55
author: scooletz
permalink: /2017/12/28/podsumowanie-roku-2017/
image: /img/2017/12/stencil-default1.jpg
categories: ["Personal"]
tags: ["personal"]
imported: true
---

Rok 2017 dobiega ku końcowi. Jak zawsze, to dobry czas na podsumowanie.

### Prelekcje

Jeżeli chodzi o prelekcje dużego kalibru, to ten rok był bogatszy od poprzedniego. Na 13 wystąpień ([lista](https://blog.scooletz.com/talks/)), aż 9 to wystąpienia konferencyjne! Dwa wystąpienia, to wystąpienia szczególnie ważne: .NET Developers Days oraz DevConf. Na obydwu konferencjach prezentowałem *Performance That Pays Off* (lekko zmieniony), na obydwu mówiłem po angielsku. To pierwsze takie wystąpienia. W kolejnym roku mam nadzieję na więcej :)

### Książki

Po przeczytaniu 20 [pozabranżowych książek niefabularnych](https://blog.scooletz.com/2017/11/27/unboxing-yourself-with-books/) zdecydowanie odczuwam różnicę w postrzeganiu wielu spraw. 20 książek to niby nic, jednak starannie dobrana lektura daje bardzo dużo. Plan na kolejny rok? Zdecydowanie. Ten poziom trzeba utrzymać.

### Blog

Na blogu pojawiło się więcej wpisów. Część, to serie, jak na przykład bardzo dobrze odebrany [Top Domain Model](https://blog.scooletz.com/tag/top-domain-model/) czy materiały związane z [Service Fabric](https://blog.scooletz.com/tag/service-fabric/). Część to wpisy tradycyjne.

### Szkolenia

To pierwszy rok, w którym uruchomiłem kilka płatnych szkoleń z tematu, który pojawiał się wiele razy na tym blogu: Event Sourcing. W kolejnym roku planuję wyjść ze szkoleniami otwartymi poza Warszawę (np. [Wrocław](https://scooletz-es-20180222.evenea.pl/)). Daty otwartych szkoleń, jak i opisy znajdziecie [tutaj](https://blog.scooletz.com/trainings/).

### Open Source

Początek 2017 to [sterownik .NETowy do PostgreSQL](https://github.com/npgsql/npgsql/pull/1411) i [Marten](https://github.com/JasperFx/marten/pull/663). Dzięki moim optymalizacjom biblioteka, która pozwala zamienić Wam PostgreSQL w bazę dokumentową z opcją Event Sourcingu, przyśpieszyła znacząco. Więcej: [tutaj](https://blog.scooletz.com/2017/02/06/marten-my-open-source-experience/).

Niestety środek roku, to dwa projekty, które skorelowały się w czasie ze swego rodzaju wypaleniem. Obydwa dotyczyły Service Fabric, ostatni to [Lockstitch](https://github.com/Lockstitch/Lockstitch).

### Azure Functions

Cyklem blogowym, który zyskał najwięcej podań dalej oraz like'ów było przetwarzanie [2 miliardów pozycji dziennie](https://blog.scooletz.com/tag/2billions/) przy użyciu Azure Functions. Temat ten, będzie przeze mnie kontynuowany w kolejnym roku w kilku formach:

1. [szkolenie z Azure Functions](https://scooletz-funcs-20180301.evenea.pl/)
1. prelekcje (o tym niedługo więcej)
1. X - o tym niedługo znacznie więcej

### Podsumowanie

To był super rok. Kolejny, planowany powoli, z rozmysłem, zapowiada się jeszcze lepiej. Do siego!
